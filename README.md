# Python 202 (Microservices with Python)

rozsah: 5 dní

Počas tohto kurzu účastníci vytvoria jednoduchú mikroslužbu na ukladanie súborov po vzore služby file.io. Mikroslužba bude vytvorená v modernom a populárnom mikro webovom rámci FastAPI, validovať údaje budeme pomocou populárneho modulu Pydantic a perzistenciu zabezpečíme pomocou ORM modulu SQLModel, ktorý je postavený na populárnom ORM module SQLAlchemy. Okrem REST API vytvoríme aj webové používateľské rozhranie pomocou šablónovacieho systému Jinja2. Na záver aplikáciu zabalíme do Docker obrazu a pripravíme ju na použitie v klastri.

Znalosť jazyka Python na tomto školení je nutná.


## Preberané témy

* dizajn vytváraného REST API
* rámec FastAPI na tvorbu REST API
* modul Pydantic na tvorbu modelov
* paginácia výsledkov
* práca s dátumom a časom
* modul Faker pre vytváranie testovacích údajov
* ORM modul SQLModel pre zabezpečenie perzistencie údajov do databázy
* modul pathlib
* kontrola stavu mikroslužby (healthcheck)
* ošetrovanie chýb
* spracovanie konfigurácie pomocou .env súborov
* šablónovací systém Jinja2
* zbieranie metrík
* balenie Python aplikácií do Docker obrazov
